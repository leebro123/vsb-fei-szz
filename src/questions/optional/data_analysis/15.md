# 15. Komunity. Globální a lokální přístupy. Modularita.

### Komunity

Sítě mají přirozenou komunitní strukturu, například skupiny proteinů, které se podílejí na
stejné nemoci, se navzájem ovlivňují, nebo skupiny osob se stejným koníčkem a podobně. Základní 
představa o komunitách se zakládá na následující hypotéze „Komunita je lokálně hustě
propojený podgraf v síti.“, ale žádná všeobecně uznaná definice neexistuje.

##### Komunity jsou:

- skupiny vrcholů, mezi kterými jsou spojení hustá (dense), ale mezi jednotlivými 
  komunitami jsou spojení řídká (sparse)
- skupiny vrcholů, které mají vyšší pravděpodobnost vzájemného propojení než je pst 
  propojení s vrcholy z jiných komunit
- jsou lokálně husté souvislé podgrafy grafu (sítě)
- jsou skupiny navzájem podobných vrcholů.

##### Metody: 
- **zdola nahoru** – Nejprve se zaměří na jednotlivce a zkoumá jak jsou „zakotveni“ v 
  překrývajících se skupinách, ze kterých vzniknou větší struktury.
- **shora dolů** – Přístupy tohoto typu mají tendenci dívat se na „celé" sítě a identifikovat 
  podsítě jako součásti, které jsou lokálně hustšími sítěmi. Tento pohled shora může např. hledat „slabá místa“ (např. hranové řezy) v celé síti vzhledem k soudržnosti sítě. Slabá místa mohou vést k rozdělení sítě na podsítě.

##### Techniky: 
- **Shlukování** (single linkage, complete linkage, average linkage, ..)
- **Podobnostní míry** – nejjednodušší je počet společných sousedů, dále například kosinova podobnost
- **Clique Percolation method** – (Klika (clique) grafu je takový podgraf nějakého (neorient.) 
  grafu, který je úplným grafem) Dvě k-liky jsou považovány za sousedící pokud sdílejí k-1 
  uzlů. Komunita je definovaná jako maximální spojení k-klik, kterého lze dosáhnout navzájem 
  pomocí řady sousedních k-klik.
- **K-Core** – Rozvolnění požadavku na kliku. je maximální podmnožina vrcholů takových,
  že každý vrchol je incidentní s alespoň k vrcholy této podmnožiny, tj. každý vrchol má 
  stupeň alespoň k.
- Další: Řezy, Kernighan-Lin, Dělení grafu, Betweenness clustering

--- 

### Modularita
Modularita je jedním měřítkem struktury sítí nebo grafy. Byl navržen tak, aby měřil sílu rozdělení sítě na moduly (nazývané také skupiny, klastry nebo komunity). Sítě s vysokou modularitou mají husté spojení mezi uzly v rámci modulů, ale řídké spojení mezi uzly v různých modulech. Modularita se často používá v optimalizačních metodách detekce struktura komunity v sítích.

- Různé detekční algoritmy mají jinou modularitu pro výslednou komunitní strukturu (protože různá komunitní struktura)
- Maximální modularita grafu obecně roste, pokud se zvětší velikost sítě a / nebo počet 
  (dobře oddělených) komunit. Modularita by proto neměla být použita ke srovnání kvality komunitní struktury sítí, které se velmi liší velikostí.
- Modularita Q = (hrany spojující vrcholy uvnitř komunity) – (hrany,které by spojovaly vrcholy náhodně bez ohledu příslušnost ke komunitě)
- 
##### Metody
- Louvain
- Walktrap
- Fast Greedy
- Edge betweenness

---

### Globální a lokální přístupy

##### Globální přístupy
Jsou založeny na předpokladu globální konektivity komunit v sítích. To znamená, že spojení mezi 
všemi dvojicemi uzlů jsou možná.


##### Lokální přístupy
Začnou hledání z náhodného vrcholu (event. hrany) nebo množiny vrcholů, a pak postupně 
přidávají sousední vrcholy jeden po druhém na základě optimalizace měřené metriky 
(míry) nebo heuristiky (obecně fitness funkce). Tzv. lokální expanze.

Lokální metody obvykle pracují s pojmy:
- komunita D (discovered)
- jádro komunity C (core) - vrcholy, jejichž sousedé jsou jen z D,
- plášť S (shell) – vrcholy sousedící s vrcholy z D, ale nepatřící do D
- hranice B (boundary) - vrcholy z B mají alespoň jeden sousední vrchol patřící do S
  
Mnoho sítí má komunity, které jsou propojeny pouze s malým počtem komunit. Tento 
  jev lze nazvat lokální propojenost komunit v sítích. Funkce modularity, které tuto informaci 
  zohledňují, mohou poskytnout pohled do různé hloubky na struktury komunit v sítích. Obecně lze 
  proto tento typ funkcí modularity označit jako lokální modularitu. Na rozdíl od globální 
  modularity se různým komunitám v lokální modularitě zpravidla přiřazuje různý význam. Díky 
  tomu lokální modularita lépe snáší výše uvedené limity rozlišení než globální modularita.