# 3. Vymezení fáze „návrh“ a návrhové vzory
#### Model analýzy

Zkoumá specifikované požadavky z pohledu objektů, které lze
nalézt v problémové doméně.

#### Model návrhu

Dále upřesňuje model analýzy ve světle skutečného implementačního prostředí. Model návrhu tak představuje abstrakci zdrojového kódu, jinými slovy řečeno, reprezentuje „výkresovou“ dokumentaci určující jak bude zdrojový kód strukturován a napsán.

#### Model nasazení

Specifikuje topologii technických prostředků určených ke spuštění
výsledného softwarového produktu.

## Fáze návrhu

Ve fázi návrhu se propojují jednotlivé požadavkjy do jednoho velkého modelu splňující veškeré definované požadavky. Mohou zde být také použity existující interní produktové řady, jejichž funkčnost je již ověřena fungováním na jiném existujícím projektu.

## Používané UML diagramy
Ve fázi návrhu lze využít prakticky téměř všechny diagramy UML popisující tok činností nebo konkrétní komponenty. Diagram aktivit například může být využit nejen ve fázi analýzy požadavků pro názorný popis nějakého workflow, ale také ve fázi návrhu v komplexnější formě.

- třídní diagram
- diagram komponent
- diagram nasazení
- sekvenční diagram
- diagram aktivit
- diagram komunikace
- ...

## Návrhové vzory

### Vytvářející

Tyto návrhové vzory řeší problémy související s vytvářením objektů v systému. Snahou těchto návrhových vzorů je popsat postup výběru třídy nového objektu a zajištění správného počtu těchto objektů. Většinou se jedná o dynamická rozhodnutí učiněná za běhu programu.

- Abstraktní továrna
- Tovární metoda
- Stavitel
- Prototyp
- Jedináček

### Strukturální

Tyto návrhové vzory představují skupinu návrhových vzorů zaměřujících se na možnosti uspořádání jednotlivých tříd nebo komponent v systému. Snahou je zpřehlednit systém a využít možností strukturalizace kódu.

- Adaptér
- Most
- Kompozit
- Dekorátor
- Fasáda
- Muší váha
- Proxy

### Chování

- Řetězec odpovědností
- Příkaz
- Interpret
- Iterátor
- Prostředník
- Pozorovatel
- Služebník
- Stav
- Strategie
- Návštěvník

Tyto návrhové vzory se zajímají o chování systému. Mohou být založeny na třídách nebo objektech. U tříd využívají při návrhu řešení především principu dědičnosti. V druhém přístupu je řešena spolupráce mezi objekty a skupinami objektů, která zajišťuje dosažení požadovaného výsledku.

> Více informací [zde](http://voho.eu/wiki/navrhovy-vzor/)