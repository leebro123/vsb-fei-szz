# 14. Modely sítí a jejich vlastnosti

Pro nejrůznější druhy simulací chování sítí, které jsou dynamické, je důležité dokázat si vytvořit nějakou ukázkovou síť, co nejvíce podobnou té reálné. Analýzou reálných sítí se dospělo k obecným vlastnostem, kterých se snažíme při vytváření náhodných sítí dospět . Typicky se jedná o vysoký shlukovací koeficient, malou průměrnou vzdálenost, mocniné rozdělení pro distribuci stupňů.

## Erdös–Rényi

**Vlastnosti**
- malá průměrná vzdálenost a průměr
- nízký shlukovací koeficient
- distribuce stupňů odpovídá Poissonovu rozdělení

### Postup
1. Vytvoření N izolovaných vrcholů
2. Prochází se všechny dvojice vrcholů a vytvoří se mezi nimi hrana s pravděpodobostí p.

Tento základní model náhodného grafu je určen počtem vrcholů a pravděpodobností existence hrany. Čím vyšší pravděpodobnost, tím hustší graf vzniká. U řídké sítě dostáváme několik souvislých komponent, které se postupně propojují do komponenty souvislé. Bylo dokázáno, že souvislý graf vzniká za předpokladu min n*log(n)/2 počtu hran pro dost velká n.

## Watts Strogatz
**Vlastnosti**
- model malého světa
- přepojování hran

Jedná se o náhodný graf splňující vlastnosti malého světa. Navrhl to _Duncan J. Watts_ a _Steven Strogatz_ .

### Postup:
1. Vygenerování náhodného grafu s N vrcholy a M hranách pro K sousedů
2. Přepojení hrany s pravděpodobností p. [0,1] = [mřížka, náhodný graf].
>Po přepojení hrany nesmí vzniknout multihrana ani smyčka.

Při zkoumání vlastností existovala domněnka, že v případě vyysokého shlukovacího koeficentu je vysoká také průměrná vzdálenost, což by se odchylovalo od vlastností reálných sítí, avšak není tomu tak. Numerickou simulací bylo dokázáno, že shlukovací koeficient klesá pomaleji než průměrná vzdálenost. Existuje tedy omezený interval pravděpodobnosti, který zaručuje, že náhodný graf bude splňovat vlastnosti vysokého shlukovacího koeficientu a malé průměrné vzdálenosti.

## Barabási – Albert (BA)
**Vlastnosti**
- vznik metodou preferenčního připojování
- bezškálová síť
- rostoucí síť

### Postup:
1. Počáteční podgraf (je souvislý) a počet hran M.
2. Každý nový vrchol je připojen k náhodně vybranému vrcholu s pravděpodobností odpovídající jeho stupni tzn. stupně vyššího stupně posilují na významnosti tak, jako u reálných sítí.

Růst sítě je lineární a v důsledku toho je průměrný stupeň konstantní hez ohledu na velikost sítě. Distribuce stupnňů i v tomto případě splňuje mocninné rozdělení a experimentálně bylo dokázáno, že mocninný parametr není závislý na vstupním parametru M (počet hran). Vznikající graf je souvislý, jelikož nový uzel se připojuje k souvislému grafu. Vrcholy vysokého stupně typicky bývají také nejstarší, jelikož mají nejdelší čas na svůj růst, typicky mají také vysokou closeness a betweenness centralitu.
