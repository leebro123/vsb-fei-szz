# 1. Softwarový proces

Softwarový proces je sekvence kroků, které svými aktivitami směřují k dosažení definovaného cíle.

![](https://upload.wikimedia.org/wikipedia/commons/thumb/5/5f/Three_software_development_patterns_mashed_together.svg/420px-Three_software_development_patterns_mashed_together.svg.png)

### 1. Specifikace a analýza požadavků

V rámci softwarového procesu jako první dochází k získávání a správě požadavků. Tyto požadavky jsou postupně převáděny do jazyka UML v podobě diagramů a a to podle toho, co přesně chceme zachytit a popsat. Požadavky zpravidla na počátku nemáme k dispozici všechny, ale postupnými iteracemi dospíváme k podrobnějšímu popisu celého systému. Jedná se o nepřetržitý proces vycházející i z požadavků zákazníka, které se mohou v průběhu času měnit. Jednotlivým požadavkům můžeme nastavovat priority a členit je do tématických částí.

**Popis postupu**:

- získávání požadavků
- organizace
- dokumentace

### 2. Softwarový návrh

Jakmile je k dispozici přehled požadavků, přichází na řadu softwarový návrh dle specifikace zákazníka. Pojítkem mezi požadavky a konkrétní implementací těchto funkcí je jazyk UML. Softwaroví inženýři tedy sestavují nejrůznější diagramy popisující klíčové funkce systému. Z nich pak můžeme identifikovat případné rizikové části a doplnit společně se zákazníkem požadavky tak, abychom minimalizovali množství nejasností. Vizuální modely můžeme dělit na statické a dynamické.

> **Statické**: use-case, třídní, objektový, diagram komponent, diagram nasazení

> **Dynamické**: sekvenční, aktivitní, stavový

### 3. Implementace

Implementační model specifikuje, jak jsou jednotlivé elementy (objekty a třídy) vytvořené v etapě návrhu implementovány ve smyslu softwarových komponent, kterými jsou zdrojové kódy, spustitelné kódy, data a podobně. Připravené diagramy tedy trasnformujeme do spustitelného kófu realizující příslušnou funkci.

### 4 .Testování

Cílem fáze testování je ohodnotit kvalitu produktu a najít případná slabá místa, na kterých je nutné ještě zapracovat a to v různých aspektech (funkce, požadavky, dokumentace, návrh, implementace).Testování softwarových systémů probíhá dvěmi způsoby nazývanémi verifikace a validace:

> **Verifikace** je proces testování hledající odpověď na otázku, zda-li softwarový produkt
> je vytvářen správně. Jinými slovy řečeno, hledáme nedostatky v samotném
> softwarovém systému.

> **Validace** je proces testování hledající odpověď na otázku, zda-li vytvářený software je
> správný. Jinými slovy, zda-li implementuje požadovanou funkcionalitu.

Hodnocení se zaměřuje na:

- **Funkčnost** - splňuje chování definované v use-case
- **Výkon** - zda systém není pomalý a zvládne větší množství současně pracujících uživatelů, anebo naopak zda si i při naplnění všech požadavků na obsluhu uživatelů nebere příliš systémových zdrojů

- **Použitelnost** - software je vhodný a pochopitelný pro koncového zákazníka

- **Kompatibilita** – možnost kombinace s jiným softwarem nebo hardwarem

- **Spolehlivost** – zda se chová stejně za všech okolností, zvláště po přetížení, po výpadku či chybě, zda tyto stavy umí detekovat a hlásit
- **Bezpečnost** – jsou oddělené přístupové role, není možné se dostat do systému bez správného hesla
- **Udržitelnost** – dá se systém upgradovat, testovat, je modulární tedy můžeme vyměňovat jednotlivé části
- **Přenositelnost** – nakolik je aplikace schopná fungovat na jiném HW/OS

#### Typy testů

Testování může být prováděno manuálně (formou testcase) nebo automaticky.

##### Unit testy

Přichází na řadu nejdříve. Píší je obvykle přímo programátoři a jedná se o základní prvky pro ověření kódu a jeho funkčnosti. Ověřuje se jednotka (unita). Testy jsou automatizované. Je stěžejní například v TDD (Test Driven Development).

##### Intergační testy

Tvoří je obvykle testeři poté, co programátoři skončí svou práci, a je třeba ověřit, zda jednotlivé moduly/komponenty fungují dohromady.

##### Funkční testy

Funkční testování obvykle zkoumá, co systém dělá. Testuje část funkčnosti celého systému.

##### Systémový testy

Po ověření správné integrace nastává ten pravý čas na systémové testování. Během těchto testů je aplikace ověřována jako funkční celek. Tyto testy jsou používány v pozdějších fázích vývoje.

##### Akceptační testy

Jsou realizovány na straně zákazníka. Jejich cílem je ověřit, že produkt splňuje očekávané funkce a kvalitu.

## ![](https://miro.medium.com/max/1024/0*j3G5Jrw9hJcs9YId.jpg)

### Nasazení

Účelem toku činností nazvaného jako nasazení je úspěšně vytvořit výsledný produkt a dodat
jej koncovým uživatelům.

**Cíle**:
• vytvoření výsledného produktu či jeho verzí
• kompletace softwarového systému
• distribuce softwarového systému
• instalace softwarového systému u uživatele
• poskytnutí asistenční služby uživatelům
• plánování a řízení beta testování
• migrace již existující dat a softwarových produktů.

---

## Úrovně definice modelu

1. **Počáteční** - firma nemá definován žádný softwarový proces a každý projekt je řešen případ od případu
2. **Opakovatelná** - firma identifikovala opakované postupy napříč několika projekty a je schopna tyto společné části aplikovat v každém dalším projektu.
3. **Definovaná** - softwarový proces je definován (a dokumentován) na základě integrace dříve identifikovaných opakovatelných kroků
4. **Řízená** - na základě definovaného softwarového procesu je firma schopna jeho řízení a monitorování
5. **Optimalizovaná** - zpětnovazební informace získaná dlouhodobým procesem monitorování softwarového procesu je využita ve prospěch jeho optimalizace.

---

## Modely

> **Model** je zjednodušení reality umožňující lépe pochopit vyvíjený systém.

### Vodopádový

1. Analýza požadavků a jejich specifikace
2. Návrh softwarového systému
3. Implementace
4. Testování a údržba

Problémy vodovápodévho modelu:

- Prodleva mezi zadáním projektu a vytvořením spustitelného systému je příliš dlouhá.
- Výsledek závisí na úplném a korektním zadaní požadavků kladených na výsledný
  produkt.
- Nelze odhalit výslednou kvalitu produktu danou splněním všech požadavků, dokud
  není výsledný softwarový systém hotov.

> **Inkrementální model** zkracuje prodlevu mezi jednotlivými fázemi

> **Spirálový model** do životního cyklu se začleňuje ještě fáze pro hodnocení prototypu, který se postupně vytváří.

### RUP

_Rational Unified Process_ definuje disciplinovaný přístup k přiřazování úkolů a zodpovědností v rámci vývojové organizace. Jeho cílem je zajistit vytvoření produktu vysoké kvality požadované zákazníkem v rámci predikovatelného rozpočtu a časového rozvrhu.

#### Pravidla:

- softwarový produkt je vyvíjen iteračním způsobem
- jsou spravovány požadavky na něj kladené
- využívá se již existujících softwarových komponent
- model softwarového systému je vizualizován
- průběžně je ověřována kvalita produktu
- změny systému jsou řízeny

Systém je vyvíjen v cyklech, kdy výsledkem každého cyklu je spustitelný kód. Každý cyklus je dále členěn do těchto fází:

1. **Zahájení**, kde je původní myšlenka rozpracována do vize koncového produktu a je
   definován rámec toho, jak celý systém bude vyvíjen a implementován.
2. **Rozpracování** je fáze věnovaná podrobné specifikaci požadavků a rozpracování
   architektury výsledného produktu.
3. **Tvorba** je zaměřena na kompletní vyhotovení požadovaného díla. Výsledné
   programové vybavení je vytvořeno kolem navržené kostry (architektury)
   softwarového systému.
4. **Předání** je závěrečnou fází, kdy vytvořený produkt je předán do užívání. Tato fáze
   zahrnuje i další aktivity jako je beta testování, zaškolení apod.

#### Elementy softwarového procesu:

- **Role**

Pracovníci definující chování, kompetence a zodpovědnosti jednotlivých osob (analytik, programátor, projektový manažer apod.) nebo skupiny osob spolupracujících v týmech. Jednotlivé osoby (lidské zdroje) jsou mapovány na požadované role dle toho, jak jsou požadované kompetence slučitelné se schopnostmi těchto osob.

- **Artefakty**

Reprezentující entity, které jsou v procesu vytvářeny, modifikovány nebo zužitkovány (modely, dokumentace, zdrojové kódy apod.). Základním artefaktem, který je nosným pro vývoj softwarového systému je model:

- **Aktivity**

Činnosti prováděné pracovníky s cílem vytvořit nebo upravit artefakty (kompilace zdrojových kódů, vytvoření návrhu apod.).

- **Toky**

Tok činností reprezentující posloupnosti aktivit vytvářející požadované produkty (byznys modelování, specifikace požadavků apod.).

---
